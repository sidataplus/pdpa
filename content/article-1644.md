---
title: หลักเกณฑ์และวิธีการสรรหาประธานกรรมการและกรรมการผู้ทรงคุณวุฒิในคณะกรรมการกํากับสํานักงานคณะกรรมการคุ้มครองข้อมูลส่วนบุคคล พ.ศ. ๒๕๖๕
aliases: ['หลักเกณฑ์และวิธีการสรรหาประธานกรรมการและกรรมการผู้ทรงคุณวุฒิในคณะกรรมการกํากับสํานักงานคณะกรรมการคุ้มครองข้อมูลส่วนบุคคล']
---


&emsp;อาศัยอํานาจตามความใน [[มาตรา ๑๖]] (๔) และ [[มาตรา ๔๔]] วรรคห้า
แห่งพระราชบัญญัติ คุ้มครองข้อมูลส่วนบุคคล พ.ศ. ๒๕๖๒
คณะกรรมการคุ้มครองข้อมูลส่วนบุคคลจึงออกประกาศไว้ ดังต่อไปนี้

&emsp;ข้อ ๑ ประกาศนี้เรียกว่า “ประกาศคณะกรรมการคุ้มครองข้อมูลส่วนบุคคล เรื่อง หลักเกณฑ์
และวิธีการสรรหาประธานกรรมการและกรรมการผู้ทรงคุณวุฒิในคณะกรรมการกํากับสํานักงานคณะกรรมการ 
คุ้มครองข้อมูลส่วนบุคคล พ.ศ. ๒๕๖๕”

&emsp;ข้อ ๒ ในประกาศนี้ “คณะกรรมการ” หมายความว่า คณะกรรมการคุ้มครองข้อมูลส่วนบุคคล
“ประธานกรรมการ” หมายความว่า ประธานกรรมการกํากับสํานักงานคณะกรรมการคุ้มครอง ข้อมูลส่วนบุคคล
“กรรมการผู้ทรงคุณวุฒิ” หมายความว่า กรรมการผู้ทรงคุณวุฒิในคณะกรรมการกํากับสํานักงานคณะกรรมการคุ้มครองข้อมูลส่วนบุคคล
“คณะกรรมการสรรหา” หมายความว่า คณะกรรมการสรรหาประธานกรรมการและกรรมการ
ผู้ทรงคุณวุฒิในคณะกรรมการกํากับสํานักงานคณะกรรมการคุ้มครองข้อมูลส่วนบุคคล
“ประธานกรรมการสรรหา” หมายความว่า ประธานกรรมการสรรหาประธานกรรมการ
และกรรมการผู้ทรงคุณวุฒิในคณะกรรมการกํากับสํานักงานคณะกรรมการคุ้มครองข้อมูลส่วนบุคคล
“กรรมการสรรหา” หมายความว่า กรรมการในคณะกรรมการสรรหาประธานกรรมการ
และกรรมการผู้ทรงคุณวุฒิในคณะกรรมการกํากับสํานักงานคณะกรรมการคุ้มครองข้อมูลส่วนบุคคล
“สํานักงาน” หมายความว่า สํานักงานคณะกรรมการคุ้มครองข้อมูลส่วนบุคคล

&emsp;ข้อ ๓ ในกรณีที่มีเหตุให้ต้องสรรหาประธานกรรมการและกรรมการผู้ทรงคุณวุฒิ
ให้ดําเนินการ
สรรหาบุคคลที่สมควรได้รับการเสนอชื่อเป็นประธานกรรมการและกรรมการผู้ทรงคุณ
วุฒิตามหลักเกณฑ์ ที่กําหนดไว้ในประกาศนี้
การสรรหาประธานกรรมการและกรรมการผู้ทรงคุณวุฒิให้ดําเนินการให้แล้วเสร็จภา
ยในหกสิบวัน นับแต่วันที่มีเหตุให้ต้องดําเนินการสรรหา
ให้คณะกรรมการประกาศรายชื่อบุคคลซึ่งได้รับการสรรหาเป็นประธานกรรมการและ
กรรมการ ผู้ทรงคุณวุฒิและได้รับแต่งตั้งในราชกิจจานุเบกษา

&emsp;ข้อ ๔ ในการสรรหา
ให้คณะกรรมการแต่งตั้งคณะกรรมการสรรหาคณะหนึ่งซึ่งประกอบด้วยบุคคล
จํานวนแปดคน
เพื่อทําหน้าที่คัดเลือกบุคคลซึ่งสมควรได้รับการแต่งตั้งเป็นประธานกรรมการและกรร
มการ ผู้ทรงคุณวุฒิตามมาตรา ๔๘ เพื่อเสนอคณะกรรมการแต่งตั้ง
ให้คณะกรรมการสรรหาเลือกกรรมการสรรหาคนหนึ่งเป็นประธานกรรมการสรรหา
และเลือกกรรมการสรรหาคนหนึ่งเป็นเลขานุการคณะกรรมการสรรหา
โดยให้สํานักงานปฏิบัติหน้าที่เป็นหน่วยธุรการ ของคณะกรรมการสรรหา
เพื่อช่วยเหลือและอํานวยความสะดวกในการสรรหา
เมื่อมีการแต่งตั้งคณะกรรมการสรรหาแล้ว
ให้สํานักงานจัดให้มีการประชุมคณะกรรมการสรรหา ครั้งแรก
เพื่อดําเนินการเกี่ยวกับการสรรหาประธานกรรมการและ
กรรมการผู้ทรงคุณวุฒิตาม [[มาตรา ๔๘]] ภายในเจ็ดวันนับแต่วันที่มีการแต่งตั้ง

&emsp;ข้อ ๕ เพื่อประโยชน์ในการสรรหา คณะกรรมการสรรหาจะกําหนดให้การสรรหานั้น
ดําเนินการ โดยกรรมการสรรหาหรือสํานักงานเสนอรายชื่อบุคคลซึ่งสมควรได้รับการแต่งตั้ง
หรือให้ดําเนินการรับสมัคร บุคคลทั่วไป อย่างใดอย่างหนึ่งหรือทั้งสองกรณีก็ได้
หรือด้วยวิธีการอื่นใดตามที่คณะกรรมการสรรหากําหนด
ห้ามมิให้มีการเสนอชื่อประธานกรรมการสรรหาและกรรมการสรรหาเข้ารับการสรรหา
เป็นประธานกรรมการหรือกรรมการผู้ทรงคุณวุฒิตาม [[มาตรา ๔๘]]

&emsp;ข้อ ๖ ในการสรรหา คณะกรรมการสรรหาดําเนินการ ดังต่อไปนี้
(๑) ดําเนินการสรรหาโดยคํานึงถึงความโปร่งใสและความเป็นธรรม
เพื่อให้ได้มาซึ่งบุคคล ที่มีความรู้ ความเชี่ยวชาญ
และประสบการณ์เป็นที่ประจักษ์ตามที่กําหนดในมาตรา ๔๘ และมีคุณสมบัติ
และไม่มีลักษณะต้องห้ามตามมาตรา ๑๑ และมาตรา ๑๓
แห่งพระราชบัญญัติคุ้มครองข้อมูลส่วนบุคคล พ.ศ. ๒๕๖๒
เพื่อเสนอชื่อเป็นประธานกรรมการและกรรมการผู้ทรงคุณวุฒิ
(๒) ดําเนินการคัดเลือกบุคคลที่สมควรได้รับการเสนอชื่อตาม (๑)
เพื่อเป็นประธานกรรมการ และกรรมการผู้ทรงคุณวุฒิ
เท่ากับจํานวนประธานกรรมการและกรรมการผู้ทรงคุณวุฒิที่ต้องสรรหาตามที่กําหนด
ไว้ ใน [[มาตรา ๔๘]] แห่งพระราชบัญญัติคุ้มครองข้อมูลส่วนบุคคล พ.ศ. ๒๕๖๒
เมื่อคณะกรรมการสรรหาได้สรรหาเสร็จเรียบร้อยแล้ว
ให้แจ้งรายชื่อบุคคลที่สมควรได้รับการเสนอชื่อ
เป็นประธานกรรมการและกรรมการผู้ทรงคุณวุฒิตาม (๒)
พร้อมหลักฐานแสดงคุณสมบัติและการไม่มีลักษณะ ต้องห้าม
เอกสารข้อมูลประวัติส่วนตัว ประวัติการศึกษา ประวัติการทํางาน
ประสบการณ์และความเชี่ยวชาญ ในการทํางาน และผลงาน
รวมทั้งความยินยอมของบุคคลดังกล่าว เพื่อให้คณะกรรมการพิจารณาแต่งตั้ง

&emsp;ข้อ ๗ การประชุมคณะกรรมการสรรหาต้องมีกรรมการสรรหามาไม่น้อยกว่ากึ่งหนึ่งของจําน
วน คณะกรรมการสรรหาทั้งหมด จึงจะเป็นองค์ประชุม
กรณีประธานกรรมการสรรหาไม่มาประชุมหรือไม่อาจปฏิบัติหน้าที่ได้ไม่ว่าด้วยเหตุใด
ให้กรรมการสรรหาที่เหลืออยู่เลือกกรรมการสรรหาคนหนึ่งทําหน้าที่ประธานในที่ประชุม
การวินิจฉัยชี้ขาดของที่ประชุมให้ถือเสียงข้างมาก
กรรมการสรรหาคนหนึ่งให้มีเสียงหนึ่ง ในการลงคะแนน ถ้าคะแนนเสียงเท่ากัน
ให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด

&emsp;ข้อ ๘ ให้คณะกรรมการสรรหาสิ้นสุดลงเมื่อคณะกรรมการแต่งตั้งและประกาศรายชื่อประธาน
กรรมการและกรรมการผู้ทรงคุณวุฒิซึ่งได้รับแต่งตั้งครบถ้วน
ตามจํานวนที่พึงมีใน [[มาตรา ๔๔]] ในราชกิจจานุเบกษาแล้ว

&emsp;ข้อ ๙ เมื่อคณะกรรมการสรรหาสิ้นสุดลง
และกรณีมีเหตุให้ต้องสรรหาประธานกรรมการ และกรรมการผู้ทรงคุณวุฒิ
ให้เริ่มดําเนินการตามข้อ ๓ ก่อนครบวาระของประธานกรรมการและกรรมการ
ผู้ทรงคุณวุฒิชุดเดิมเป็นระยะเวลาไม่น้อยกว่าเก้าสิบวัน
หรือภายในเก้าสิบวันนับแต่วันที่ประธานกรรมการ
และกรรมการผู้ทรงคุณวุฒิพ้นจากตําแหน่งก่อนครบวาระ

&emsp;ข้อ ๑๐ ให้ประธานกรรมการคุ้มครองข้อมูลส่วนบุคคลรักษาการตามประกาศนี้
ในกรณีที่มีปัญหาเกี่ยวกับการปฏิบัติตามประกาศนี้
ให้คณะกรรมการเป็นผู้วินิจฉัยชี้ขาด คําวินิจฉัยของคณะกรรมการให้ถือเป็นที่สุด
ทั้งนี้ ตั้งแต่บัดนี้เป็นต้นไป
ประกาศ ณ วันที่ ๒ กุมภาพันธ์ พ.ศ. ๒๕๖๕
(นายเธียรชัย ณ นคร)
ประธานกรรมการคุ้มครองข้อมูลส่วนบุคคล