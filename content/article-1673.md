---
title: ระเบียบคณะกรรมการคุ้มครองข้อมูลส่วนบุคคลว่าด้วยการยื่น การไม่รับเรื่อง การยุติเรื่อง การพิจารณา และระยะเวลาในการพิจารณาคําร้องเรียน พ.ศ. ๒๕๖๕
aliases: ['ระเบียบคณะกรรมการคุ้มครองข้อมูลส่วนบุคคลว่าด้วยการยื่น', 'การไม่รับเรื่อง', 'การยุติเรื่อง', 'การพิจารณา', 'และระยะเวลาในการพิจารณาคําร้องเรียน']
---


&emsp;อาศัยอํานาจตามความในมาตรา ๑๖ (๔) และมาตรา ๗๓ วรรคสอง
แห่งพระราชบัญญัติ คุ้มครองข้อมูลส่วนบุคคล พ.ศ. ๒๕๖๒
คณะกรรมการคุ้มครองข้อมูลส่วนบุคคล จึงออกระเบียบไว้ ดังต่อไปนี้
ข้อ ๑ ระเบียบนี้เรียกว่า
“ระเบียบคณะกรรมการคุ้มครองข้อมูลส่วนบุคคลว่าด้วยการยื่น การไม่รับเรื่อง
การยุติเรื่อง การพิจารณา และระยะเวลาในการพิจารณาคําร้องเรียน พ.ศ. ๒๕๖๕”

ข้อ ๒
ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป

ข้อ ๓ ในระเบียบนี้
“คณะกรรมการผู้เชี่ยวชาญ” หมายความว่า
คณะกรรมการผู้เชี่ยวชาญตามกฎหมายว่าด้วย การคุ้มครองข้อมูลส่วนบุคคล
“ผู้ร้องเรียน” หมายความว่า
เจ้าของข้อมูลส่วนบุคคลที่ใช้สิทธิร้องเรียนในกรณีที่ผู้ควบคุม
ข้อมูลส่วนบุคคลหรือผู้ประมวลผลข้อมูลส่วนบุคคล
รวมทั้งลูกจ้างหรือผู้รับจ้างของผู้ควบคุม
ข้อมูลส่วนบุคคลหรือผู้ประมวลผลข้อมูลส่วนบุคคล
ฝ่าฝืนหรือไม่ปฏิบัติตามกฎหมายว่าด้วยการคุ้มครอง
ข้อมูลส่วนบุคคลหรือประกาศที่ออกตามกฎหมายว่าด้วยการคุ้มครองข้อมูลส่วนบุคคล
“เรื่องร้องเรียน” หมายความว่า เรื่องร้องเรียนของเจ้าของข้อมูลส่วนบุคคลในกรณีที่
ผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคล

รวมทั้งลูกจ้างหรือผู้รับจ้างของผู้ควบคุม
ข้อมูลส่วนบุคคลหรือผู้ประมวลผลข้อมูลส่วนบุคคล
ฝ่าฝืนหรือไม่ปฏิบัติตามกฎหมายว่าด้วยการคุ้มครอง
ข้อมูลส่วนบุคคลหรือประกาศที่ออกตามกฎหมายว่าด้วยการคุ้มครองข้อมูลส่วนบุคคล
“เจ้าหน้าที่” หมายความว่า
พนักงานของสํานักงานคณะกรรมการคุ้มครองข้อมูลส่วนบุคคล
“พนักงานเจ้าหน้าที่” หมายความว่า
ผู้ซึ่งรัฐมนตรีแต่งตั้งให้ปฏิบัติการตามกฎหมายว่าด้วย การคุ้มครองข้อมูลส่วนบุคคล
“สํานักงาน” หมายความว่า สํานักงานคณะกรรมการคุ้มครองข้อมูลส่วนบุคคล
“เลขาธิการ” หมายความว่า เลขาธิการคณะกรรมการคุ้มครองข้อมูลส่วนบุคคล

ข้อ ๔ ในการดําเนินการหรือพิจารณาออกคําสั่งตามระเบียบนี้
นอกจากที่กําหนดไว้ใน ระเบียบนี้
ให้นํากฎหมายว่าด้วยวิธีปฏิบัติราชการทางปกครองมาใช้บังคับโดยอนุโลม

ข้อ ๕ การใดที่ไม่ได้กําหนดไว้ในระเบียบนี้
ให้คณะกรรมการผู้เชี่ยวชาญใช้ดุลยพินิจ
ในการพิจารณาดําเนินการด้วยความเหมาะสม
เพื่อให้การดําเนินการเป็นไปด้วยความเป็นธรรมและ ความรวดเร็ว

ข้อ ๖ ให้ประธานกรรมการคุ้มครองข้อมูลส่วนบุคคลเป็นผู้รักษาการตามระเบียบนี้

ข้อ ๗ ในกรณีที่ผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคล
รวมทั้งลูกจ้าง หรือผู้รับจ้างของผู้ควบคุมข้อมูลส่วนบุคคล
หรือผู้ประมวลผลข้อมูลส่วนบุคคล ฝ่าฝืนหรือไม่ปฏิบัติตาม
กฎหมายว่าด้วยการคุ้มครองข้อมูลส่วนบุคคลหรือประกาศที่ออกตามกฎหมายว่าด้วย

การคุ้มครอง
ข้อมูลส่วนบุคคลเจ้าของข้อมูลส่วนบุคคลที่เกี่ยวข้องมีสิทธิร้องเรียนต่อคณะกรรมการ
ผู้เชี่ยวชาญ โดยให้ยื่นคําร้องเรียนโดยวิธีการใดวิธีการหนึ่ง ดังต่อไปนี้
(๑) ยื่นโดยตรงต่อสํานักงาน
(๒) ยื่นผ่านทางไปรษณีย์มายังสํานักงาน
(๓) ยื่นผ่านทางช่องทางอิเล็กทรอนิกส์หรือช่องทางอื่นใดตามที่สํานักงานประกาศกําหนด
ข้อ ๘ คําร้องเรียนที่ยื่นต่อสํานักงาน ต้องมีความชัดเจน สามารถทําความเข้าใจได้
ใช้ถ้อยคําสุภาพ ไม่หยาบคาย ไม่มีลักษณะเป็นการกรรโชก ข่มขู่
ไม่ว่าจะโดยตรงหรือโดยอ้อม และต้องมีรายละเอียดและเอกสารหลักฐานอย่างน้อย
ดังต่อไปนี้
(๑) ชื่อตัว ชื่อสกุล ของผู้ร้องเรียน และที่อยู่ หมายเลขโทรศัพท์ หรือจดหมาย
อิเล็กทรอนิกส์ของผู้ร้องเรียนหรือผู้รับมอบอํานาจสําหรับการติดต่อ
พร้อมแสดงบัตรประจําตัวประชาชน หนังสือเดินทาง
หรือเอกสารประจําตัวอื่นของผู้ร้องเรียนซึ่งออกโดยราชการ โดยในกรณีที่เป็น
การมอบอํานาจให้ร้องเรียนแทน
จะต้องแนบหนังสือมอบอํานาจให้ร้องเรียนแทนที่มีรายละเอียดเรื่องที่
มอบอํานาจและติดอากรแสตมป์ที่ถูกต้องครบถ้วน
และลงนามโดยผู้ร้องเรียนและผู้รับมอบอํานาจ
พร้อมแนบสําเนาบัตรประจําตัวประชาชน สําเนาหนังสือเดินทาง
หรือสําเนาเอกสารประจําตัวอื่นของ
ผู้มอบอํานาจซึ่งออกโดยราชการซึ่งรับรองสําเนาถูกต้องโดยผู้มอบอํานาจ
สําหรับผู้รับมอบอํานาจให้ แสดงบัตรประจําตัวประชาชน หนังสือเดินทาง
หรือเอกสารประจําตัวอื่นซึ่งออกโดยราชการต่อเจ้าหน้าที่

(๒) รายละเอียดข้อเท็จจริงและข้อมูลที่เกี่ยวข้องว่า ผู้ควบคุมข้อมูลส่วนบุคคลหรือ
ผู้ประมวลผลข้อมูลส่วนบุคคล
หรือลูกจ้างหรือผู้รับจ้างของผู้ควบคุมข้อมูลส่วนบุคคลหรือผู้ประมวลผล
ข้อมูลส่วนบุคคล
กระทําการฝ่าฝืนหรือไม่ปฏิบัติตามกฎหมายว่าด้วยการคุ้มครองข้อมูลส่วนบุคคลหรือ
ประกาศที่ออกตามกฎหมายว่าด้วยการคุ้มครองข้อมูลส่วนบุคคลอย่างไร

(๓) รายละเอียดความเดือดร้อนเสียหายหรือผลกระทบต่อผู้ร้องเรียน

(๔) เอกสารหลักฐานที่เกี่ยวข้องกับเรื่องร้องเรียน เช่น พยานเอกสาร พยานวัตถุ

หรือถ้อยคําของพยานบุคคลที่สนับสนุนเรื่องร้องเรียนที่มีความชัดเจนเพียงพอที่จะพิจารณาได้
(๕) คําขอที่ผู้ร้องเรียนต้องการให้ผู้ควบคุมข้อมูลส่วนบุคคล
หรือผู้ประมวลผลข้อมูลส่วนบุคคล ดําเนินการ
(๖) คํารับรองว่าข้อความที่ร้องเรียนเป็นความจริง

คําร้องเรียนตามวรรคหนึ่ง
ต้องจัดทําเป็นหนังสือหรือในรูปแบบอิเล็กทรอนิกส์ที่เชื่อถือได้
ตามที่สํานักงานประกาศกําหนด โดยระบุรายละเอียดครบถ้วนตามวรรคหนึ่ง
และมีการลงลายมือชื่อ ของผู้ร้องเรียนหรือผู้รับมอบอํานาจ
และให้เจ้าหน้าที่ออกใบรับคําร้องเรียนให้แก่ผู้ร้องเรียน
ให้เจ้าหน้าที่ให้คําแนะนํา ช่วยเหลือ
และอํานวยความสะดวกแก่ผู้ร้องเรียนในการยื่น คําร้องเรียน
ในการยื่นคําร้องเรียนตามข้อ ๗ (๑)
หากเจ้าหน้าที่มีความจําเป็นต้องเก็บสําเนาบัตร ประจําตัวประชาชน
สําเนาหนังสือเดินทาง หรือสําเนาเอกสารประจําตัวอื่นของผู้ร้องเรียนหรือ
ผู้รับมอบอํานาจ ซึ่งออกโดยราชการ ให้เจ้าหน้าที่เป็นผู้จัดทําสําเนาเอง
หมวด ๒
การไม่รับเรื่อง การยุติเรื่อง การพิจารณา และระยะเวลาในการพิจารณาคําร้องเรียน
ส่วนที่ ๑ การดําเนินการเกี่ยวกับเรื่องร้องเรียนโดยพนักงานเจ้าหน้าที่

ข้อ ๙ เมื่อพนักงานเจ้าหน้าที่ได้รับคําร้องเรียนตามข้อ ๗ แล้ว ให้พนักงานเจ้าหน้าที่
ตรวจสอบรายละเอียดคําร้องเรียนว่า มีลักษณะ รายละเอียด
และเอกสารหลักฐานถูกต้องครบถ้วน ตามข้อ ๘ หรือไม่โดยเร็ว ทั้งนี้
ต้องไม่เกินสิบห้าวันนับแต่ได้รับคําร้องเรียน หากถูกต้องครบถ้วน
ให้พนักงานเจ้าหน้าที่ออกใบรับคําร้องเรียน
โดยระบุวันที่ที่รับคําร้องเรียนและรหัสอ้างอิงในการรับ คําร้องเรียน
ให้แก่ผู้ร้องเรียนหรือผู้รับมอบอํานาจ
ในกรณีที่คําร้องเรียนมีลักษณะ รายละเอียด
และเอกสารหลักฐานไม่ถูกต้องหรือไม่ครบถ้วน
ให้พนักงานเจ้าหน้าที่แจ้งผู้ร้องเรียนหรือผู้รับมอบอํานาจทราบโดยเร็ว
พร้อมทั้งให้คําแนะนําในการแก้ไข คําร้องเรียน และแจ้งให้ทราบว่า
คําร้องเรียนดังกล่าวจะยังไม่มีผลสมบูรณ์และไม่ได้รับการพิจารณา
จากคณะกรรมการผู้เชี่ยวชาญจนกว่าจะได้แก้ไขให้ถูกต้องครบถ้วนตามที่กําหนดใน
ข้อ ๘

ข้อ ๑๐ เมื่อพนักงานเจ้าหน้าที่ดําเนินการตามข้อ ๕ แล้ว
ให้พนักงานเจ้าหน้าที่เสนอเรื่อง
ร้องเรียนผ่านเลขาธิการเพื่อให้คณะกรรมการผู้เชี่ยวชาญพิจารณา
โดยให้พนักงานเจ้าหน้าที่ตรวจสอบ
และวิเคราะห์รายละเอียดของเรื่องร้องเรียนเบื้องต้นในประเด็น ดังต่อไปนี้

(๑)เป็นการกระทําที่เป็นการฝ่าฝืนหรือไม่ปฏิบัติตามกฎหมายว่าด้วยการคุ้มครองข้อมูล
ส่วนบุคคลหรือประกาศที่ออกตามกฎหมายว่าด้วยการคุ้มครองข้อมูลส่วนบุคคลหรือไม่
(๒) เรื่องร้องเรียนมีมูล เป็นสาระสําคัญ และสมเหตุสมผลที่จะร้องเรียนหรือไม่
(๓) เรื่องร้องเรียนอยู่ในหน้าที่และอํานาจของคณะกรรมการผู้เชี่ยวชาญหรือไม่
และหน้าที่และอํานาจในการพิจารณาเป็นไปตามกฎหมายอื่นหรือเป็นของหน่วยงานอื่นหรือไม่

ให้พนักงานเจ้าหน้าที่ดําเนินการตามวรรคหนึ่งให้เสร็จภายในสิบห้าวัน
นับแต่ได้ออกใบรับ คําร้องเรียนตามข้อ ๔ วรรคหนึ่ง
เว้นแต่มีเหตุสุดวิสัยหรือเหตุจําเป็นอื่นที่ทําให้ไม่สามารถดําเนินการได้
ในกําหนดเวลา ให้ดําเนินการให้เสร็จโดยเร็ว
ในการดําเนินการวรรคหนึ่ง หากพนักงานเจ้าหน้าที่พิจารณาแล้วเห็นว่า
ข้อเท็จจริงและ
พยานหลักฐานที่นํามาประกอบการยื่นคําร้องเรียนไม่เพียงพอต่อการพิจารณา
พนักงานเจ้าหน้าที่อาจใช้อํานาจ ตาม [[มาตรา ๗๖]]
ก่อนเสนอให้คณะกรรมการผู้เชี่ยวชาญพิจารณาก็ได้

ข้อ ๑๑ ในกรณีที่มีคณะกรรมการผู้เชี่ยวชาญหลายคณะ
ให้เลขาธิการเป็นผู้พิจารณาว่าจะให้
เสนอเรื่องร้องเรียนดังกล่าวให้คณะกรรมการผู้เชี่ยวชาญคณะใดพิจารณา
โดยคํานึงถึงหน้าที่และอํานาจตามที่ได้รับการแต่งตั้งจากความเชี่ยวชาญ
และประสบการณ์ของคณะกรรมการผู้เชี่ยวชาญ
ในแต่ละคณะ ตลอดจนปริมาณงานและความเร่งด่วนของงาน
ในกรณีที่เรื่องร้องเรียนที่พิจารณา เป็นประเด็นที่มีความสําคัญ
หรือมีความซับซ้อนต้องการ ความเชี่ยวชาญเฉพาะในหลายด้าน
หรือต้องการความรอบคอบในการพิจารณาเรื่อง
ร้องเรียนเรื่องใดเรื่องหนึ่ง
เลขาธิการอาจเสนอเรื่องร้องเรียนนั้นให้คณะกรรมการผู้เชี่ยวชาญมากกว่าหนึ่งคณะ
มาประชุมปรึกษาหารือ ร่วมกันเป็นกรณีพิเศษก็ได้
ในกรณีที่มีเหตุอันทําให้คณะกรรมการผู้เชี่ยวชาญที่ได้รับมอบหมายตามวรรคหนึ่งไม่สามารถ
พิจารณาเรื่องร้องเรียนต่อไปได้ไม่ว่าด้วยเหตุใดก็ตาม
ให้เลขาธิการเป็นผู้พิจารณาว่าจะให้โอนเรื่อง
ร้องเรียนดังกล่าวให้คณะกรรมการผู้เชี่ยวชาญคณะใดพิจารณาแทน
ส่วนที่ ๒ การดําเนินการเกี่ยวกับเรื่องร้องเรียนโดยคณะกรรมการผู้เชี่ยวชาญ

ข้อ ๑๒ เมื่อเลขาธิการส่งเรื่องร้องเรียนให้คณะกรรมการผู้เชี่ยวชาญแล้ว
ให้ประธานกรรมการ
ผู้เชี่ยวชาญเรียกประชุมคณะกรรมการผู้เชี่ยวชาญ
เพื่อพิจารณาเรื่องร้องเรียนดังกล่าวโดยเร็ว

ข้อ ๑๓ คณะกรรมการผู้เชี่ยวชาญอาจใช้ดุลยพินิจโดยมีคําสั่งไม่รับเรื่องหรือสั่งยุติเรื่องร้องเ
รียน ที่มีลักษณะดังต่อไปนี้ก็ได้
    (๑) คําร้องเรียนมีลักษณะ รายละเอียด
    และเอกสารหลักฐานไม่ถูกต้องหรือไม่ครบถ้วน ตามข้อ ๘
    (๒) เรื่องร้องเรียนที่มีคู่กรณี ข้อเท็จจริง
    และประเด็นที่อาศัยมูลเหตุเดียวกันที่เคยยื่นต่อ
    สํานักงานตามระเบียบนี้และคณะกรรมการผู้เชี่ยวชาญ
    ได้มีการพิจารณาเรื่องร้องเรียนจนเป็นที่ยุติแล้ว
    (๓) เรื่องร้องเรียนที่ไม่ใช่กรณีที่ผู้ควบคุมข้อมูลส่วนบุคคล
    หรือผู้ประมวลผลข้อมูลส่วนบุคคล หรือลูกจ้างหรือผู้รับจ้างของผู้ควบคุมข้อมูลส่วนบุคคล
    หรือผู้ประมวลผลข้อมูลส่วนบุคคล ฝ่าฝืนหรือ ไม่ปฏิบัติตามกฎหมาย
    ว่าด้วยการคุ้มครองข้อมูลส่วนบุคคลหรือประกาศที่ออกตามกฎหมายว่าด้วย การคุ้มครองข้อมูลส่วนบุคคล
    (๔) เรื่องร้องเรียนที่มีผู้มีอํานาจพิจารณาในเรื่องนั้นอยู่แล้วตามกฎหมายอื่น
    (๕) เรื่องร้องเรียนที่ผู้ร้องเรียนไม่ได้เกี่ยวข้องโดยตรงกับการฝ่าฝืนหรือไม่ปฏิบัติตามกฎหมาย
    ว่าด้วยการคุ้มครองข้อมูลส่วนบุคคลหรือประกาศที่ออกตามกฎหมายว่าด้วยการคุ้มครองข้อมูลส่วนบุคคล
    (๖) เรื่องร้องเรียนที่ผู้ร้องเรียนขอถอนคําร้องเรียน หรือผู้ควบคุมข้อมูลส่วนบุคคลหรือ
    ผู้ประมวลผลข้อมูลส่วนบุคคลได้ปฏิบัติตามคําขอของผู้ร้องเรียนแล้ว

ข้อ ๑๔ ในการพิจารณาเรื่องร้องเรียน ของคณะกรรมการผู้เชี่ยวชาญ ให้ดําเนินการ ดังต่อไปนี้
    (๑) หากคณะกรรมการผู้เชี่ยวชาญพิจารณาเรื่องร้องเรียนแล้วรับฟังได้ว่า
    เรื่องร้องเรียนนั้น เข้าลักษณะตามข้อ ๑๓
    คณะกรรมการผู้เชี่ยวชาญจะมีคําสั่งไม่รับเรื่องหรือสั่งยุติเรื่องก็ได้ และให้ส่ง
    เรื่องร้องเรียนดังกล่าวคืนให้แก่พนักงานเจ้าหน้าที่
    เพื่อแจ้งผลการพิจารณาให้ผู้ร้องเรียนทราบ
    (๒) หากคณะกรรมการผู้เชี่ยวชาญพิจารณาเรื่องร้องเรียนแล้วรับฟังได้ว่า
    เรื่องร้องเรียนนั้น ไม่มีมูล ให้คณะกรรมการผู้เชี่ยวชาญมีคําสั่งยุติเรื่อง
    และส่งเรื่องร้องเรียนดังกล่าวคืนให้แก่พนักงาน
    เจ้าหน้าที่เพื่อแจ้งผลการพิจารณาให้ผู้ร้องเรียนทราบ
    (๓) หากคณะกรรมการผู้เชี่ยวชาญพิจารณาเรื่องร้องเรียนแล้วรับฟังได้ว่า
    เรื่องร้องเรียนนั้น เป็นกรณีซึ่งอาจไกล่เกลี่ยได้
    ให้คณะกรรมการผู้เชี่ยวชาญสั่งการให้พนักงานเจ้าหน้าที่สอบถามคู่กรณี
    ว่าประสงค์จะให้ไกล่เกลี่ยหรือไม่ หากคู่กรณีทั้งสองฝ่ายประสงค์จะให้ไกล่เกลี่ย
    ให้คณะกรรมการ ผู้เชี่ยวชาญดําเนินการไกล่เกลี่ยโดยเร็ว
    แต่หากเรื่องร้องเรียนนั้นไม่อาจไกล่เกลี่ยได้ หรือไกล่เกลี่ย ไม่สําเร็จ
    ให้คณะกรรมการผู้เชี่ยวชาญดําเนินการตาม[[มาตรา ๗๔]] วรรคสามและวรรคสี่
    และดําเนินการ พิจารณาเรื่องร้องเรียนตามระเบียบนี้ต่อไป

ข้อ ๑๕ ในการดําเนินการตามข้อ ๑๔
หากคณะกรรมการผู้เชี่ยวชาญพิจารณาแล้วเห็นว่า
ข้อเท็จจริงและพยานหลักฐานที่นํามาประกอบการยื่นคําร้องเรียนไม่เพียงพอต่อการพิ
จารณา ให้คณะกรรมการผู้เชี่ยวชาญใช้อํานาจ[[ตามมาตรา ๗๒]] และ[[มาตรา ๗๕]]
หรือสั่งการให้พนักงาน เจ้าหน้าที่ใช้อํานาจตาม[[มาตรา ๗๖]]

ข้อ ๑๖ ในกรณีที่คณะกรรมการผู้เชี่ยวชาญเห็นว่า
คําร้องเรียนมีมูลและมีพยานหลักฐาน
ชัดเจนว่าผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคล
หรือลูกจ้างหรือผู้รับจ้างของ
ผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคล
ฝ่าฝืนหรือไม่ปฏิบัติตามกฎหมายว่าด้วย
การคุ้มครองข้อมูลส่วนบุคคลหรือประกาศที่ออกตามกฎหมายว่าด้วยการคุ้มครองข้อ
มูลส่วนบุคคลจริง
ให้คณะกรรมการผู้เชี่ยวชาญลงโทษปรับทางปกครองตามหลักเกณฑ์การพิจารณาอ
อกคําสั่งลงโทษปรับ
ทางปกครองที่คณะกรรมการคุ้มครองข้อมูลส่วนบุคคลกําหนดตาม[[มาตรา ๙๐]]
วรรคสอง

ข้อ ๑๗ ในกรณีที่คณะกรรมการผู้เชี่ยวชาญเห็นว่า
การพิจารณาเรื่องร้องเรียนเรื่องใด
มีประเด็นข้อกฎหมายหรือปัญหาที่เกิดจากการบังคับใช้กฎหมายที่สําคัญและจําเป็นต้
องมีการตีความ หรือวินิจฉัยชี้ขาดโดยคณะกรรมการคุ้มครองข้อมูลส่วนบุคคลก่อน
ให้คณะกรรมการผู้เชี่ยวชาญ
พักการพิจารณาเรื่องร้องเรียนดังกล่าวไว้ชั่วคราว
และส่งเรื่องให้เลขาธิการมีหนังสือไปยังคณะกรรมการ
คุ้มครองข้อมูลส่วนบุคคลเพื่อพิจารณาตีความและวินิจฉัยชี้ขาด
แล้วจึงนําไปประกอบการพิจารณา เรื่องร้องเรียนดังกล่าวต่อไป

ข้อ ๑๘ ในกรณีที่มีเรื่องร้องเรียนโดยผู้ร้องเรียนหลายรายในเรื่องเดียวกันหรือเกี่ยวเนื่องกันอยู่
ในการพิจารณาของคณะกรรมการผู้เชี่ยวชาญคณะเดียวกัน
หากคณะกรรมการผู้เชี่ยวชาญเห็นเอง หรือผู้ร้องเรียนร้องขอ
คณะกรรมการผู้เชี่ยวชาญอาจมีคําสั่งให้รวมการพิจารณาเรื่องร้องเรียนเหล่านั้น
และพิจารณาไปพร้อมกันก็ได้
การรวมการพิจารณาเรื่องร้องเรียนที่อยู่ในการพิจารณาของคณะกรรมการผู้เชี่ยวชา
ญต่างคณะกัน ให้เสนอต่อเลขาธิการ เพื่อพิจารณาดําเนินการ

ข้อ ๑๙ คู่กรณีอาจเสนอข้อเท็จจริงหรือข้อมูลที่เกี่ยวข้องโดยทําเป็นหนังสือต่อคณะกรรมการ
ผู้เชี่ยวชาญที่พิจารณาเรื่องร้องเรียนเพื่อประกอบการพิจารณาก่อนมีคําสั่งได้

ข้อ ๒๐ ให้คณะกรรมการผู้เชี่ยวชาญพิจารณาเรื่องร้องเรียนให้แล้วเสร็จภายในเวลาเก้าสิบวัน
นับแต่วันที่มีการประชุมครั้งแรก เว้นแต่มีเหตุสุดวิสัยหรือเหตุจําเป็นอื่นที่ทําให้ไม่สามารถดําเนินการได้
ในกําหนดเวลา ในกรณีที่ไม่สามารถพิจารณาเรื่องที่ร้องเรียนให้แล้วเสร็จภายในเวลาที่กําหนด
ในวรรคหนึ่ง ให้คณะกรรมการผู้เชี่ยวชาญรายงานปัญหาและอุปสรรค
ที่ทําให้การพิจารณาเรื่องร้องเรียนไม่แล้วเสร็จ
ต่อคณะกรรมการคุ้มครองข้อมูลส่วนบุคคลและขออนุมัติขยายเวลาพิจารณาออกไปอีกไม่เกินสองครั้ง
ครั้งละไม่เกินหกสิบวัน ภายหลังการได้รับอนุมัติให้ขยายเวลา
คณะกรรมการผู้เชี่ยวชาญต้องรีบสั่งการ
ให้พนักงานเจ้าหน้าที่แจ้งผู้ร้องเรียนถึงเหตุสุดวิสัยหรือเหตุขัดข้องดังกล่าวให้ผู้ร้องเรียนทราบโดยไม่ชักช้า

ข้อ ๒๑ ในการดําเนินการตามระเบียบนี้ เมื่อผลการพิจารณาเป็นประการใด
ให้คณะกรรมการ ผู้เชี่ยวชาญแจ้งให้ผู้ร้องเรียนทราบพร้อมด้วยเหตุผล
และในกรณีที่ไม่รับเรื่องร้องเรียนหรือยุติเรื่อง
ที่มีผู้มีอํานาจพิจารณาในเรื่องนั้นอยู่แล้วตามกฎหมายอื่น ให้แจ้งผู้ร้องเรียนทราบ
หากผู้ร้องเรียนประสงค์
จะให้ส่งเรื่องให้ผู้มีอํานาจพิจารณาในเรื่องนั้นตามกฎหมายอื่น
ให้ดําเนินการตามความประสงค์ดังกล่าว
และให้ถือว่าผู้มีอํานาจพิจารณาได้รับเรื่องร้องเรียนนับแต่วันที่คณะกรรมการผู้เชี่ยว
ชาญได้รับเรื่อง ร้องเรียนนั้น

ประกาศ ณ วันที่ ๒๙ มิถุนายน พ.ศ. ๒๕๑๕
            เธียรชัย ณ นคร
 ประธานกรรมการคุ้มครองข้อมูลส่วนบุคคล