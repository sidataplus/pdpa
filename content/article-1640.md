---
title: หลักเกณฑ์และวิธีการในการจัดทําและเก็บรักษาบันทึกรายการของกิจกรรมการประมวลผลข้อมูลส่วนบุคคลสําหรับผู้ประมวลผลข้อมูลส่วนบุคคล พ.ศ. ๒๕๖๕
aliases: ['หลักเกณฑ์และวิธีการในการจัดทําและเก็บรักษาบันทึกรายการของกิจกรรมการประมวลผลข้อมูลส่วนบุคคลสําหรับผู้ประมวลผลข้อมูลส่วนบุคคล']
---


&emsp; โดยที่เป็นการสมควรกําหนดหลักเกณฑ์และวิธีการในการจัดทําและเก็บรักษาบันทึกรายการ
ของกิจกรรมการประมวลผลข้อมูลส่วนบุคคลสําหรับผู้ประมวลผลข้อมูลส่วนบุคคล
อาศัยอํานาจตามความใน [[มาตรา ๑๖]] (๔) และ [[มาตรา ๔๐]] วรรคหนึ่ง (๓)
แห่งพระราชบัญญัติ คุ้มครองข้อมูลส่วนบุคคล พ.ศ. ๒๕๖๕
คณะกรรมการคุ้มครองข้อมูลส่วนบุคคล จึงออกประกาศไว้ ดังต่อไปนี้

ข้อ ๑ ประกาศนี้เรียกว่า “ ประกาศคณะกรรมการคุ้มครองข้อมูลส่วนบุคคล เรื่อง
หลักเกณฑ์และวิธีการในการจัดทําและเก็บรักษาบันทึกรายการของกิจกรรมการประ
มวลผลข้อมูล ส่วนบุคคลสําหรับผู้ประมวลผลข้อมูลส่วนบุคคล พ.ศ. ๒๕๖๕”

ข้อ ๒ ประกาศนี้ให้ใช้บังคับเมื่อพ้นกําหนดหนึ่งร้อยแปดสิบวันนับแต่วันประกาศใน
ราชกิจจานุเบกษาเป็นต้นไป

ข้อ ๓ ผู้ประมวลผลข้อมูลส่วนบุคคลต้องจัดทําและเก็บรักษาบันทึกรายการของกิจกรรม
การประมวลผลข้อมูลส่วนบุคคลของแต่ละประเภทกิจกรรมไว้
โดยมีรายละเอียดอย่างน้อย ดังต่อไปนี้

      (๑) ชื่อและข้อมูลเกี่ยวกับผู้ประมวลผลข้อมูลส่วนบุคคล
      และตัวแทนของผู้ประมวลผลข้อมูล ส่วนบุคคลในกรณีที่มีการแต่งตั้งตัวแทน

      (๒) ชื่อและข้อมูลเกี่ยวกับผู้ควบคุมข้อมูลส่วนบุคคลที่ผู้ประมวลผลข้อมูลส่วนบุคคลดําเนิน
      การ ตามคําสั่งหรือในนามของผู้ควบคุมข้อมูลส่วนบุคคลนั้น
      และตัวแทนของผู้ควบคุมข้อมูลส่วนบุคคล ในกรณีที่มีการแต่งตั้งตัวแทน

      (๓) ชื่อและข้อมูลเกี่ยวกับเจ้าหน้าที่คุ้มครองข้อมูลส่วนบุคคล รวมถึงสถานที่ติดต่อและวิธีการ ติดต่อ
      ในกรณีที่ผู้ประมวลผลข้อมูลส่วนบุคคลจัดให้มีเจ้าหน้าที่คุ้มครองข้อมูลส่วนบุคคล

      (๔) ประเภทหรือลักษณะของการเก็บรวบรวม ใช้ หรือเปิดเผยข้อมูลส่วนบุคคล
      ที่ผู้ประมวลผลข้อมูลส่วนบุคคลดําเนินการตามคําสั่งหรือในนามของผู้ควบคุมข้อมูลส่วนบุคคล ซึ่งรวมถึง ข้อมูลส่วนบุคคลและวัตถุประสงค์ของการเก็บรวบรวม ใช้หรือเปิดเผยข้อมูลส่วนบุคคลตามที่ได้รับ มอบหมายจากผู้ควบคุมข้อมูลส่วนบุคคล

      (๕) ประเภทของบุคคลหรือหน่วยงานที่ได้รับข้อมูลส่วนบุคคล ในกรณีที่มีการส่งหรือโอนข้อมูลส่วนบุคคลไปยังต่างประเทศ

      (๖) คําอธิบายเกี่ยวกับมาตรการรักษาความมั่นคงปลอดภัยตาม[[มาตรา ๔๐]] วรรคหนึ่ง (๒)
      ผู้ประมวลผลข้อมูลส่วนบุคคลต้องจัดทําและเก็บรักษาบันทึกรายการของกิจกรรม
      การประมวลผลข้อมูลส่วนบุคคลตามวรรคหนึ่งเป็นลายลักษณ์อักษร โดยจะจัดทําเป็นหนังสือหรือ
      ในรูปแบบอิเล็กทรอนิกส์ก็ได้ ทั้งนี้ บันทึกรายการของกิจกรรมการประมวลผลข้อมูลส่วนบุคคลดังกล่าว
      จะต้องเข้าถึงได้ง่าย และสามารถแสดงให้สํานักงานคณะกรรมการคุ้มครองข้อมูลส่วนบุคคล ผู้ควบคุม
      ข้อมูลส่วนบุคคล หรือบุคคลที่สํานักงานคณะกรรมการคุ้มครองข้อมูลส่วนบุคคลหรือผู้ควบคุมข้อมูล
      ส่วนบุคคลมอบหมายตรวจสอบได้อย่างรวดเร็วเมื่อมีการร้องขอ

ข้อ ๔ ให้ประธานกรรมการคุ้มครองข้อมูลส่วนบุคคลเป็นผู้รักษาการตามประกาศนี้

             ประกาศ ณ วันที่ ๑๐ มิถุนายน พ.ศ. ๒๕๖๕
      เธียรชัย ณ นคร ประธานกรรมการคุ้มครองข้อมูลส่วนบุคคล