---
title: ระเบียบว่าด้วยหลักเกณฑ์และวิธีการสรรหาประธานกรรมการและกรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล พ.ศ. ๒๕๖๓
aliases: ['ระเบียบว่าด้วยหลักเกณฑ์และวิธีการสรรหาประธานกรรมการและกรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล']
---


&emsp;โดยที่เป็นการสมควรกําหนดหลักเกณฑ์และวิธีการสรรหาบุคคลเพื่อเสนอคณะรัฐมนตรี
แต่งตั้งเป็นประธานกรรมการและกรรมการผู้ทรงคุณวุฒิ
และการสรรหาประธานกรรมการและกรรมการ
ผู้ทรงคุณวุฒิเพื่อดํารงตําแหน่งแทนผู้ที่พ้นจากตําแหน่งก่อนวาระในคณะกรรมการคุ้มครองข้อมูล ส่วนบุคคล
อาศัยอํานาจตามความใน[[มาตรา ๘]] วรรคสาม
แห่งพระราชบัญญัติคุ้มครองข้อมูลส่วนบุคคล พ.ศ. ๒๕๖๒
คณะรัฐมนตรีจึงวางระเบียบไว้ ดังต่อไปนี้

ข้อ ๑ ระเบียบนี้เรียกว่า “ระเบียบว่าด้วยหลักเกณฑ์และวิธีการสรรหาประธานกรรมการ
และกรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล พ.ศ. ๒๕๖๓”

ข้อ ๒ ระเบียบนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป

ข้อ ๓ ในระเบียบนี้ “ประธานกรรมการ” หมายความว่า ประธานกรรมการคุ้มครองข้อมูลส่วนบุคคล
“กรรมการผู้ทรงคุณวุฒิ” หมายความว่า กรรมการผู้ทรงคุณวุฒิในคณะกรรมการคุ้มครองข้อมูล ส่วนบุคคล
“คณะกรรมการสรรหา” หมายความว่าคณะกรรมการสรรหาประธานกรรมการและกรรมการ
ผู้ทรงคุณวุฒิในคณะกรรมการคุ้มครองข้อมูลส่วนบุคคล
“ประธานกรรมการสรรหา” หมายความว่า
ประธานกรรมการสรรหาประธานกรรมการและ
กรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล
“กรรมการสรรหา” หมายความว่า
กรรมการในคณะกรรมการสรรหาประธานกรรมการและ
กรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล
“สํานักงาน” หมายความว่า สํานักงานคณะกรรมการคุ้มครองข้อมูลส่วนบุคคล

ข้อ ๔ ในกรณีที่มีเหตุให้ต้องสรรหาประธานกรรมการและกรรมการผู้ทรงคุณวุฒิ
ให้สํานักงานดําเนินการสรรหาบุคคลที่สมควรได้รับการเสนอชื่อเป็นประธานกรรมกา
รและกรรมการ ผู้ทรงคุณวุฒิ เพื่อเสนอคณะรัฐมนตรีให้มีมติแต่งตั้ง
การสรรหาประธานกรรมการและกรรมการผู้ทรงคุณวุฒิให้ดําเนินการให้แล้วเสร็จภายใน
หกสิบวันนับแต่วันที่มีคณะกรรมการสรรหาครบถ้วนตาม[[มาตรา ๙]]
และหากมีเหตุจําเป็น ให้คณะกรรมการสรรหาขยายระยะเวลาได้อีกไม่เกินหกสิบวัน
ในระหว่างที่คณะกรรมการสรรหายังไม่สิ้นสุดลงตามข้อ ๔
และมีเหตุให้ต้องสรรหาประธาน กรรมการและกรรมการผู้ทรงคุณวุฒิเพิ่มขึ้น
ให้ดําเนินการให้แล้วเสร็จภายในหกสิบวันนับแต่วันที่มีเหตุ ให้ต้องสรรหาดังกล่าว

ข้อ ๕ ให้สํานักงานดําเนินการ ดังต่อไปนี้

    (๑) รับสมัครบุคคลที่ประสงค์จะเข้ารับการคัดเลือกเป็นประธานกรรมการ
    ไม่น้อยกว่า สามรายชื่อ

    (๒) รับสมัครบุคคลที่ประสงค์จะเข้ารับการคัดเลือกเป็นกรรมการผู้ทรงคุณวุฒิ
    ไม่น้อยกว่า สองเท่าของจํานวนกรรมการที่จะสรรหา

    (๓) ตรวจสอบประวัติ คุณสมบัติและลักษณะต้องห้าม
    และความยินยอมให้เสนอชื่อเข้ารับ
    การคัดเลือกของบุคคลตาม (๑) หรือ (๒)
    รวมถึงข้อมูลอื่น ๆ ที่จําเป็นต่อการสรรหา
    ในการรับสมัครบุคคลตาม (๑) หรือ (๒)
    ให้สํานักงานเปิดรับสมัครเป็นระยะเวลายี่สิบเอ็ดวัน
    เมื่อครบกําหนดระยะเวลาการรับสมัครแล้ว
    หากมีจํานวนผู้สมัครน้อยกว่าที่กําหนดไว้ใน (๑) หรือ (๒) หรือได้ผู้สมัครที่มีความรู้
    ความเชี่ยวชาญ และประสบการณ์ยังไม่หลากหลาย
    จนเป็นประโยชน์ต่อการคุ้มครองข้อมูลส่วนบุคคล
    ให้สํานักงานเสนอบัญชีรายชื่อบุคคลเพิ่มเติมได้ โดยดําเนินการตาม (๓)
    ให้แล้วเสร็จภายในสิบสี่วัน แล้วเสนอบัญชีรายชื่อบุคคลดังกล่าวโดยจัดเรียงลําดับ
    ตามตัวอักษร
    ต่อคณะกรรมการสรรหาภายในสามวันนับแต่วันที่ตรวจสอบตาม (๓) แล้วเสร็จ
    การดําเนินการและวิธีการรับสมัคร ให้เป็นไปตามที่สํานักงานประกาศกําหนด

ข้อ ๖ ให้คณะกรรมการสรรหาคัดเลือกบุคคลผู้มีคุณสมบัติตาม[[มาตรา ๔]] (๑) หรือ
ตาม[[มาตรา ๘]] (๔) แล้วแต่กรณี
รวมทั้งมีคุณสมบัติและไม่มีลักษณะต้องห้ามตาม[[มาตรา ๑๑]]
และยินยอมให้เสนอชื่อเข้ารับคัดเลือกเท่ากับจํานวนประธานกรรมการและกรรมการผู้
ทรงคุณวุฒิ ที่จะได้รับแต่งตั้ง
โดยให้คํานึงถึงความโปร่งใสและความเป็นธรรมในการสรรหา
เมื่อได้คัดเลือกบุคคลเป็นประธานกรรมการและกรรมการผู้ทรงคุณวุฒิครบจํานวนแล้ว
ให้คณะกรรมการสรรหาแจ้งรายชื่อประธานกรรมการและกรรมการผู้ทรงคุณวุฒิ
พร้อมหลักฐาน แสดงคุณสมบัติและการไม่มีลักษณะต้องห้าม
รวมทั้งความยินยอมของบุคคลดังกล่าวต่อคณะรัฐมนตรี
เพื่อแต่งตั้งเป็นประธานกรรมการและกรรมการผู้ทรงคุณวุฒิ

ข้อ ๗ การประชุมของคณะกรรมการสรรหาต้องมีกรรมการสรรหามาประชุมไม่น้อยกว่า
กึ่งหนึ่งของจํานวนกรรมการสรรหาทั้งหมดจึงจะเป็นองค์ประชุม
ในกรณีที่ประธานกรรมการสรรหาที่ได้รับการแต่งตั้งไม่มาประชุมหรือไม่อาจปฏิบัติหน้าที่ได้
ให้กรรมการสรรหาที่มาประชุมเลือกกรรมการสรรหาคนหนึ่งเป็นประธานในที่ประชุม
การวินิจฉัยชี้ขาดของที่ประชุมให้ถือเสียงข้างมาก
กรรมการสรรหาคนหนึ่งให้มีเสียงหนึ่ง ในการลงคะแนน ถ้าคะแนนเสียงเท่ากัน
ให้ประธานออกเสียงเพิ่มขึ้นอีกเสียงหนึ่งเป็นเสียงชี้ขาด

ข้อ ๘ เมื่อคณะรัฐมนตรีแต่งตั้งประธานกรรมการและกรรมการผู้ทรงคุณวุฒิตามจํานวน
ที่กําหนดใน[[มาตรา ๘]] (๑) หรือ[[มาตรา ๘]] (๔) แล้วแต่กรณี
ให้คณะกรรมการสรรหาสิ้นสุดลง

ข้อ ๙ เมื่อคณะกรรมการสรรหาสิ้นสุดลง
และกรณีมีเหตุให้ต้องสรรหาประธานกรรมการ
และกรรมการผู้ทรงคุณวุฒิให้เริ่มดําเนินการตามข้อ ๘
ก่อนครบวาระของประธานกรรมการและ
กรรมการผู้ทรงคุณวุฒิชุดเดิมเป็นระยะเวลาไม่น้อยกว่าเก้าสิบวัน
หรือภายในเก้าสิบวันนับแต่วันที่
ประธานกรรมการและกรรมการผู้ทรงคุณวุฒิพ้นจากตําแหน่งก่อนครบวาระ

ข้อ ๑๐ ในวาระเริ่มแรก การดําเนินการสรรหาประธานกรรมการและกรรมการผู้ทรงคุณวุฒิ ตามข้อ ๘
วรรคสอง ให้นับตั้งแต่วันที่ระเบียบนี้ใช้บังคับ

ข้อ ๑๑ ให้รัฐมนตรีว่าการกระทรวงดิจิทัลเพื่อเศรษฐกิจและสังคมรักษาการตามระเบียบนี้
ให้ประธานกรรมการสรรหามีอํานาจตีความและวินิจฉัยปัญหาเกี่ยวกับการปฏิบัติตาม
ระเบียบนี้ และคําวินิจฉัยของประธานกรรมการสรรหาให้เป็นที่สุด

ประกาศ ณ วันที่ ๑๙ กุมภาพันธ์ พ.ศ. ๒๕๖๓
พลเอก ประยุทธ์ จันทร์โอชา
นายกรัฐมนตรี