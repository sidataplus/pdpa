---
title: หลักเกณฑ์การพิจารณาออกคําสั่งลงโทษปรับทางปกครองของคณะกรรมการผู้เชี่ยวชาญ พ.ศ. ๒๕๖๕
aliases: ['หลักเกณฑ์การพิจารณาออกคําสั่งลงโทษปรับทางปกครองของคณะกรรมการผู้เชี่ยวชาญ']
---


&emsp;โดยที่เป็นการสมควรกําหนดหลักเกณฑ์การพิจารณาออกคําสั่งลงโทษปรับทางปกครอง
ของคณะกรรมการผู้เชี่ยวชาญอาศัยอํานาจตามความใน [[มาตรา ๑๖]] (๔) และ [[มาตรา ๙๐]] วรรคสอง
แห่งพระราชบัญญัติ คุ้มครองข้อมูลส่วนบุคคล พ.ศ. ๒๕๖๒
คณะกรรมการคุ้มครองข้อมูลส่วนบุคคล จึงออกประกาศไว้ ดังต่อไปนี้

&emsp;ข้อ ๑ ประกาศนี้เรียกว่า “ประกาศคณะกรรมการคุ้มครองข้อมูลส่วนบุคคล เรื่อง
            หลักเกณฑ์การพิจารณาออกคําสั่งลงโทษปรับ
            ทางปกครองของคณะกรรมการผู้เชียวชาญ พ.ศ. ๒๕๖๕”

&emsp;ข้อ ๒ ประกาศนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป

&emsp;ข้อ ๓ ในประกาศนี้ “การพิจารณาออกคําสั่งลงโทษปรับทางปกครอง” หมายความว่า
การดําเนินการที่เกี่ยวกับการพิจารณาสั่งลงโทษปรับทางปกครอง
กับผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคล
หรือบุคคลใดที่ฝ่าฝืนหรือไม่ปฏิบัติตามกฎหมายว่าด้วยการคุ้มครองข้อมูลส่วนบุคคล
หรือคําสั่ง ของคณะกรรมการผู้เชียวชาญ

**“ผู้ถูกลงโทษปรับทางปกครอง”** หมายความว่า ผู้ควบคุมข้อมูลส่วนบุคคลหรือผู้ประมวลผล
ข้อมูลส่วนบุคคลหรือบุคคลใดที่กระทําการฝ่าฝืนหรือไม่ปฏิบัติตามกฎหมายว่าด้วยกา
รคุ้มครองข้อมูล ส่วนบุคคล หรือคําสั่งของคณะกรรมการผู้เชี่ยวชาญ

**“ค่าปรับ”** หมายความว่า เงินค่าปรับทางปกครองที่คณะกรรมการคุ้มครองข้อมูลส่วนบุคคล
กําหนดตามประกาศนี้

**“ยึด”** หมายความว่า การกระทําใด ๆ ต่อทรัพย์สินของผู้ถูกลงโทษปรับทางปกครอง เพื่อให้
ทรัพย์สินนั้นได้เข้ามาอยู่ในความควบคุมหรือครอบครองของเจ้าหน้าที่บังคับโทษปรับทางปกครอง

**“อายัด”** หมายความว่า การสังมิให้ผู้ถูกลงโทษปรับทางปกครองหรือบุคคลอื่นดําเนินการ
จําหน่ายจ่ายโอนหรือกระทํานิติกรรมใด ๆ เกี่ยวกับทรัพย์สิน หรือสิทธิเรียกร้องที่ได้สั่งอายัดไว้
รวมตลอดถึงการสั่งมิให้บุคคลภายนอกส่งมอบทรัพย์สิน หรือชําระหนี้แก่ผู้ถูกลงโทษปรับทางปกครอง
แต่ให้ส่งมอบทรัพย์สินหรือชําระหนี้ต่อเจ้าหน้าที่บังคับโทษปรับทางปกครอง
ณ ที่ซึ่งเจ้าหน้าที่บังคับ โทษปรับทางปกครองกําหนด

**“การขายทอดตลาด”** หมายความว่า การนําทรัพย์สินของผู้ถูกลงโทษปรับทางปกครอง ออกขายโดยวิธีให้สู้ราคากันโดยเปิดเผย

**“เจ้าหน้าที่บังคับโทษปรับทางปกครอง”** หมายความว่า บุคคลที่คณะกรรมการคุ้มครองข้อมูลส่วนบุคคล
หรือคณะกรรมการผู้เชี่ยวชาญมอบหมายให้ดําเนินการบังคับตามคําสั่งลงโทษปรับทางปกครอง
หรือคําสั่งอื่นใดที่เกี่ยวข้อง

**“คณะกรรมการผู้เชี่ยวชาญ”** หมายความว่า คณะกรรมการผู้เชี่ยวชาญตามกฎหมายว่าด้วย การคุ้มครองข้อมูลส่วนบุคคล

**“พนักงานเจ้าหน้าที่”** หมายความว่า ผู้ซึ่งรัฐมนตรีแต่งตั้งให้ปฏิบัติการตามกฎหมายว่าด้วย การคุ้มครองข้อมูลส่วนบุคคล

&emsp;ข้อ ๔ ในการพิจารณาออกคําสั่งลงโทษปรับทางปกครอง และการยึด อายัด หรือ
ขายทอดตลาดที่เป็นส่วนหนึ่งของมาตรการบังคับทางปกครอง
นอกจากที่กําหนดไว้ในประกาศนี้
ให้นํากฎหมายว่าด้วยวิธีปฏิบัติราชการทางปกครองมาใช้บังคับโดยอนุโลม
เท่าที่ไม่ขัดหรือแย้งกับ ความในประกาศนี้

&emsp;ข้อ ๕ การแจ้งมาตรการบังคับทางปกครองและคําสั่งลงโทษปรับทางปกครอง การแจ้ง
กําหนดนัด หรือการดําเนินการอย่างอื่นภายใต้ประกาศนี้
ให้กระทําเป็นหนังสือหรือในรูปแบบ อิเล็กทรอนิกส์ที่เชื่อถือได้

&emsp;ข้อ ๖ ในกรณีมีเหตุฉุกเฉินหรือจําเป็นเร่งด่วน หรือในกรณีที่ผู้ควบคุมข้อมูลส่วนบุคคลหรือ
ผู้ประมวลผลข้อมูลส่วนบุคคลหรือบุคคลอื่นที่เกี่ยวข้องได้แสดงความจํานงไว้ก่อนล่วง
หน้าว่าให้แจ้งด้วย วิธีอื่นได้ การแจ้งข้อกล่าวหา การแจ้งกําหนดนัด
การแจ้งคําสั่งลงโทษปรับทางปกครอง การแจ้งผล การพิจารณา
หรือการดําเนินการอย่างอื่นตามประกาศนี้ จะใช้วิธีการแจ้งทางโทรสาร จดหมาย
อิเล็กทรอนิกส์ หรือวิธีอื่นตามที่ผู้นั้นได้แจ้งความจํานงไว้ก็ได้
แต่ต้องมีหลักฐานการแจ้งเป็นลายลักษณ์อักษร
หรือในรูปแบบอิเล็กทรอนิกส์ที่เชื่อถือได้ และต้องจัดส่งเอกสารแจ้งยืนยันให้แก่ผู้ควบคุมข้อมูล
ส่วนบุคคลหรือผู้ประมวลผลข้อมูลส่วนบุคคลหรือบุคคลที่เกี่ยวข้องในทันทีที่กระทําได้
ให้ถือว่าผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคลหรือบุคคลที่เกี่ย
วข้อง ได้รับแจ้งตามวันและเวลาที่ปรากฏในหลักฐานการส่งโทรสาร
จดหมายอิเล็กทรอนิกส์ หรือวิธีอื่นนั้น โดยทันที
เว้นแต่จะสามารถพิสูจน์ได้ในภายหลังว่าผู้ควบคุมข้อมูลส่วนบุคคล
หรือผู้ประมวลผลข้อมูล ส่วนบุคคลหรือบุคคลอื่นที่เกี่ยวข้องไม่ได้รับแจ้งตามวิธีการดังกล่าว

&emsp;ข้อ ๗ เมื่อคณะกรรมการผู้เชี่ยวชาญที่รับผิดชอบทราบจากพนักงานเจ้าหน้าที่ว่า
ผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคลหรือบุคคลอื่น
ที่เกี่ยวข้องฝ่าฝืนหรือไม่ปฏิบัติ ตามกฎหมายว่าด้วยการคุ้มครองข้อมูลส่วนบุคคล
หรือคําสั่งของคณะกรรมการผู้เชี่ยวชาญตามมาตรา ๗๔
ให้คณะกรรมการผู้เชี่ยวชาญดําเนินการออกคําสั่งลงโทษปรับทางปกครองหรือใช้มา
ตรการบังคับทางปกครอง ตามที่ระบุในประกาศนี้ต่อไป


&emsp;ข้อ ๘ ในการพิจารณาออกคําสั่งลงโทษปรับทางปกครองหรือใช้มาตรการบังคับทางปกครอง
หรือการดําเนินการอื่นใดตามประกาศนี้เพื่อลงโทษปรับทางปกครองกับผู้ควบคุมข้อมู
ลส่วนบุคคลหรือ ผู้ประมวลผลข้อมูลส่วนบุคคลหรือบุคคลอื่นที่เกี่ยวข้อง
ให้คณะกรรมการผู้เชี่ยวชาญคํานึงถึงปัจจัย ดังต่อไปนี้
&emsp;(๑) รายละเอียดการกระทําผิดที่เกิดขึ้น
โดยเฉพาะกรณีที่เป็นการกระทําผิดโดยเจตนาหรือจงใจ
หรือประมาทเลินเล่ออย่างร้ายแรง หรือขาดความระมัดระวังตามสมควร
&emsp;(๒) ความร้ายแรงของพฤติกรรมที่กระทําผิด (๓)
ขนาดกิจการของผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคล
&emsp;(๔) ผลของมาตรการลงโทษปรับทางปกครองที่จะบังคับว่าจะได้ช่วยบรรเทาความเสียหาย
หรือความเดือดร้อนแก่เจ้าของข้อมูลส่วนบุคคลหรือไม่ เพียงใด
&emsp;(๕) ประโยชน์ที่เจ้าของข้อมูลส่วนบุคคลจะได้รับจากมาตรการลงโทษปรับทางปกครอง
และผลกระทบต่อผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคลหรือบุค
คลที่กระทําผิด และผลกระทบในวงกว้างต่อธุรกิจหรือกิจการอื่นที่เกี่ยวข้อง
&emsp;(๖) มูลค่าความเสียหายและความร้ายแรงที่เกิดจากการกระทําผิดนั้น
&emsp;(๗)ระดับโทษปรับทางปกครองและมาตรการบังคับทางปกครองที่เคยใช้กับผู้ควบคุมข้อมูล
ส่วนบุคคลหรือผู้ประมวลผลข้อมูลส่วนบุคคลรายอื่นในความผิดทํานองเดียวกัน (ถ้ามี)
&emsp;(๘)ประวัติการถูกลงโทษปรับทางปกครองและใช้มาตรการบังคับทางปกครองของผู้ควบ
คุม ข้อมูลส่วนบุคคลหรือผู้ประมวลผลข้อมูลส่วนบุคคล
และในกรณีที่ผู้ควบคุมข้อมูลส่วนบุคคลหรือ
ผู้ประมวลผลข้อมูลส่วนบุคคลเป็นนิติบุคคล
ให้หมายความรวมถึงประวัติการถูกลงโทษปรับทางปกครอง
ของบุคคลที่เกี่ยวข้องกับการกระทําของนิติบุคคลนั้นด้วย
&emsp;(๙) ระดับความรับผิดชอบและมาตรฐานของผู้ควบคุมข้อมูลส่วนบุคคล
หรือผู้ประมวลผลข้อมูล ส่วนบุคคลในขณะที่มีการกระทําความผิด
&emsp;(๑๐) การดําเนินการตามประมวลจริยธรรม แนวปฏิบัติทางธุรกิจ
หรือมาตรฐานในการรักษา ความมั่นคงปลอดภัยของข้อมูลส่วนบุคคล
ของผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคล ในขณะที่มีการกระทําความผิด
&emsp;(๑๑) การเยียวยาและบรรเทาความเสียหายของผู้ควบคุมข้อมูลส่วนบุคคลหรือผู้ประมวลผล
ข้อมูลส่วนบุคคลเมื่อทราบเหตุที่กระทําความผิด
&emsp;(๑๒) การชดใช้ค่าสินไหมทดแทนเพื่อเยียวยาความเสียหายให้แก่เจ้าของข้อมูลส่วนบุคคล
&emsp;(๑๓) ข้อเท็จจริงอื่น ๆ ที่เกี่ยวข้อง

&emsp;ข้อ ๙ ในการพิจารณาออกคําสั่งลงโทษปรับทางปกครองให้คณะกรรมการผู้เชี่ยวชาญ
พิจารณาออกคําสั่งตามระดับของความร้ายแรงของการกระทําความผิดและความเหมาะสมในการปรับใช้ มาตรการลงโทษ ดังนี้
&emsp;(๑) กรณีไม่ร้ายแรงให้คณะกรรมการผู้เชี่ยวชาญมีคําสั่งให้ผู้ควบคุมข้อมูลส่วนบุคคล
หรือผู้ประมวลผลข้อมูล ส่วนบุคคลหรือบุคคลที่เกี่ยวข้องแก้ไขหรือตักเตือนในเบื้องต้นก่อน
โดยอาจดําเนินการ ดังนี้
&emsp;&emsp;(ก) ตักเตือนหรือสั่งให้ปฏิบัติหรือดําเนินการแก้ไข หยุด ระงับ ละเว้น หรืองดเว้น
การกระทําที่ฝ่าฝืนหรือไม่ปฏิบัติตามกฎหมายให้ถูกต้องภายในระยะเวลาที่กําหนด
โดยคําสั่งดังกล่าว ต้องมีรายละเอียด เหตุผล
และวัตถุประสงค์ของคําสั่งอย่างชัดเจนว่าจะต้องแก้ไขและดําเนินการ
ให้ถูกต้องตามกฎหมายอย่างไร
&emsp;&emsp;(ข)สั่งห้ามกระทําการที่ก่อให้เกิดความเสียหายแก่เจ้าของข้อมูลส่วนบุคคลหรือให้กระทํา
การใด เพื่อระงับความเสียหายนั้นภายในระยะเวลาที่กําหนด
&emsp;&emsp;(ค) สั่งจํากัดการเก็บรวบรวม ใช้ หรือเปิดเผยข้อมูลส่วนบุคคลที่มีการกระทําผิดไว้
เพื่อระงับความเสียหายนั้นภายในระยะเวลาที่กําหนด
คําสั่งตาม (ก) (ข) หรือ (ค) อาจกําหนดเงื่อนไขหรือวิธีการปรับปรุงบุคลากร
กระบวนการ หรือเทคโนโลยี
ให้มีประสิทธิภาพและความเหมาะสมตามที่คณะกรรมการผู้เชี่ยวชาญ เห็นสมควร
&emsp;(๒) กรณีร้ายแรง หรือคําสั่งให้แก้ไขหรือตักเตือนไม่เป็นผล
ให้คณะกรรมการผู้เชี่ยวชาญมีคําสั่งลงโทษปรับทางปกครองแก่ผู้ควบคุมข้อมูลส่วนบุ
คคล หรือผู้ประมวลผลข้อมูลส่วนบุคคลหรือบุคคลที่เกี่ยวข้อง
ตามระเบียบและบัญชีค่าปรับที่คณะกรรมการ
คุ้มครองข้อมูลส่วนบุคคลกําหนดโดยคํานึงถึงความร้ายแรงและพฤติการณ์อื่นในการ
ลงโทษปรับ ทางปกครองตามที่เห็นสมควร และอาจมีคําสั่งตาม (๑) (ก) (ข) หรือ (ค)
ด้วยก็ได้

&emsp;ข้อ ๑๐ คําสั่งลงโทษปรับทางปกครองของคณะกรรมการผู้เชี่ยวชาญในข้อ ๔
ให้ทําเป็น หนังสือโดยระบุวัน เดือน ปี ที่ออกคําสั่งลงโทษปรับทางปกครอง
และให้ประธานกรรมการผู้เชี่ยวชาญ เป็นผู้ลงนามแทน

&emsp;ข้อ ๑๑ คําสั่งลงโทษปรับทางปกครองตามข้อ ๔ ต้องมีรายละเอียดการพิจารณา และ
เหตุผลที่มีคําสั่ง โดยอย่างน้อยต้องประกอบด้วย
(๑) ข้อเท็จจริงอันเป็นสาระสําคัญในการกระทําผิด
(๒) ข้อกฎหมายที่เกี่ยวข้อง
(๓) ข้อพิจารณาและข้อสนับสนุนในการใช้ดุลพินิจ
(๔) รายละเอียดของการปฏิบัติตามคําสั่ง

&emsp;ข้อ ๑๒ เมื่อถึงกําหนดให้ชําระค่าปรับตามคําสั่งลงโทษปรับทางปกครองแล้ว
หากผู้ถูกลงโทษ ปรับทางปกครองไม่ดําเนินการชําระค่าปรับโดยถูกต้องครบถ้วนตามคําสั่ง
ของคณะกรรมการผู้เชี่ยวชาญให้เจ้าหน้าที่บังคับโทษปรับทางปกครอง
มีหนังสือเตือนให้ผู้ถูกลงโทษปรับทางปกครองชําระค่าปรับ ภายในเวลาที่กําหนดแต่ต้องไม่น้อยกว่าเจ็ดวัน
เมื่อครบกําหนดเวลาให้นําเงินมาชําระค่าปรับตามหนังสือแจ้งเตือนแล้ว
หากผู้ถูกลงโทษปรับ ทางปกครองไม่ชําระค่าปรับหรือชําระค่าปรับไม่ครบถ้วน
ให้เจ้าหน้าที่บังคับโทษปรับทางปกครอง
นําบทบัญญัติเกี่ยวกับการบังคับทางปกครองตามกฎหมาย
ว่าด้วยวิธีปฏิบัติราชการทางปกครองมาใช้บังคับ โดยอนุโลม ทั้งนี้ ในกรณีที่ต้องมีการยึด อายัด
หรือขายทอดตลาดทรัพย์สินของผู้ควบคุมข้อมูล
ส่วนบุคคลหรือผู้ประมวลผลข้อมูลส่วนบุคคลเพื่อบังคับตามหลักเกณฑ์ที่กําหนดไว้ใน
กฎหมายว่าด้วย วิธีปฏิบัติราชการทางปกครอง ให้คณะกรรมการผู้เชี่ยวชาญสั่งยึด
อายัด หรือขายทอดตลาดทรัพย์สิน เพื่อการนั้น
ในกรณีที่ไม่มีเจ้าหน้าที่ดําเนินการบังคับตามคําสั่ง
หรือมีแต่ไม่สามารถดําเนินการบังคับ ทางปกครองได้
ให้คณะกรรมการผู้เชี่ยวชาญฟ้องคดีต่อศาลปกครอง
เพื่อบังคับชําระค่าปรับทางปกครอง

&emsp;ข้อ ๑๓ คําสั่งของคณะกรรมการผู้เชี่ยวชาญตามประกาศนี้ให้เป็นที่สุด

&emsp;ข้อ ๑๔ การรับเงิน การนําส่งเงิน การเก็บรักษาเงินและการเบิกจ่ายเงินจากการขาย
ทอดตลาดทรัพย์สิน ให้ดําเนินการตามระเบียบที่กระทรวงการคลังกําหนด

&emsp;ข้อ ๑๕ เงินที่ได้จากการขายทอดตลาดทรัพย์สินให้หักชําระค่าธรรมเนียม
ค่าใช้จ่ายในการยึด อายัด และขายทอดตลาดทรัพย์สินก่อนนํามาชําระเป็นเงินค่าปรับ
ที่ผู้ถูกลงโทษปรับทางปกครองต้องชําระ
กรณีที่มีเงินเหลือให้คืนเงินที่เหลือนั้นให้แก่ผู้มีสิทธิรับเงินดังกล่าวตามกฎหมาย

&emsp;ข้อ ๑๖ ในการดําเนินการตามประกาศนี้ ให้คณะกรรมการผู้เชี่ยวชาญและพนักงานเจ้าหน้าที่
ใช้ความระมัดระวังในการใช้อํานาจตามประกาศนี้ โดยคํานึงถึงพยานหลักฐานที่เกี่ยวข้อง
พยานแวดล้อม ประมวลจริยธรรม มาตรฐานวิชาชีพ แนวปฏิบัติของธุรกิจหรือกิจการแต่ละประเภท
กฎหมายที่ผู้ควบคุมข้อมูลส่วนบุคคลหรือผู้ประมวลผลข้อมูลส่วนบุคคลพึงกระทําตาม
หน้าที่ ผลกระทบ ในวงกว้างทั้งต่อเจ้าของข้อมูลส่วนบุคคล
และธุรกิจหรือการดําเนินการของผู้ควบคุมข้อมูลส่วนบุคคล
หรือผู้ประมวลผลข้อมูลส่วนบุคคลเป็นสําคัญ

&emsp;ข้อ ๑๗ ให้ประธานกรรมการคุ้มครองข้อมูลส่วนบุคคลเป็นผู้รักษาการตามประกาศนี้

ประกาศ ณ วันที่ ๑๔ มิถุนายน พ.ศ. ๒๕๖๕

เธียรชัย ณ นคร

ประธานกรรมการคุ้มครองข้อมูลส่วนบุคคล