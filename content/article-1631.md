---
title: คุณสมบัติและลักษณะต้องห้าม วาระการดํารงตําแหน่ง การพ้นจากตําแหน่ง และการดําเนินงานอื่นของคณะกรรมการผู้เชี่ยวชาญ พ.ศ. ๒๕๖๕
aliases: ['คุณสมบัติและลักษณะต้องห้าม', 'วาระการดํารงตําแหน่ง', 'การพ้นจากตําแหน่ง', 'การดําเนินงานอื่นของคณะกรรมการผู้เชี่ยวชาญ']
---


&emsp; โดยที่พระราชบัญญัติคุ้มครองข้อมูลส่วนบุคคล พ.ศ. ๒๕๖๒ กําหนดให้คณะกรรมการคุ้มครองข้อมูลส่วนบุคคลแต่งตั้งคณะกรรมการผู้เชี่ยวชาญขึ้นคณะหนึ่งหรือหลายคณะก็ได้ ตามความเชี่ยวชาญในแต่ละเรื่องหรือตามที่คณะกรรมการคุ้มครองข้อมูลส่วนบุคคลเห็นสมควร โดยคุณสมบัติและลักษณะต้องห้าม วาระการดํารงตําแหน่ง
การพ้นจากตําแหน่ง และการดําเนินงานอื่นของคณะกรรมการผู้เชี่ยวชาญให้เป็นไปตามที่คณะกรรมการคุ้มครองข้อมูลส่วนบุคคลประกาศกําหนด อาศัยอํานาจตามความในมาตรา [[มาตรา ๑๖]] (๔) และ [[มาตรา ๗๑]] วรรคสอง แห่งพระราชบัญญัติ คุ้มครองข้อมูลส่วนบุคคล พ.ศ. ๒๕๖๒  

คณะกรรมการคุ้มครองข้อมูลส่วนบุคคล จึงออกประกาศไว้ ดังต่อไปนี้

    ข้อ ๑ ประกาศนี้เรียกว่า “ประกาศคณะกรรมการคุ้มครองข้อมูลส่วนบุคคล 
          เรื่อง คุณสมบัติ และลักษณะต้องห้าม วาระการดํารงตําแหน่ง 
          การพ้นจากตําแหน่ง   และการดําเนินงานอื่นของคณะกรรมการ ผู้เชี่ยวชาญ พ.ศ. ๒๕๖๕”

    ข้อ ๒ ประกาศนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป 

    ข้อ ๓ ให้คณะกรรมการคุ้มครองข้อมูลส่วนบุคคลแต่งตั้งคณะกรรมการผู้เชี่ยวชาญคณะหนึ่ง
          หรือหลายคณะตามความเหมาะสมของลักษณะงาน หรือตามความเชี่ยวชาญในแต่ละเรื่อง 
          โดยคณะหนึ่ง ประกอบด้วยประธานกรรมการผู้เชี่ยวชาญหนึ่งคน 
          และกรรมการผู้เชียวชาญไม่น้อยกว่าสี่คนทั้งนี้ โดยคํานึงถึงความเชี่ยวชาญในด้านกฎหมาย 
          ด้านเทคโนโลยี ด้านสังคม หรือด้านอื่นตามที่คณะกรรมการคุ้มครองข้อมูลส่วนบุคคลเห็นสมควร   

    ข้อ ๔ ประธานกรรมการผู้เชี่ยวชาญและกรรมการผู้เชี่ยวชาญต้องมีคุณสมบัติและไม่มี ลักษณะต้องห้าม ดังต่อไปนี้

            (๑) มีสัญชาติไทย 
            (๒) มีอายุไม่ต่ํากว่ายี่สิบห้าปีบริบูรณ์ 
            (๓) มีวุฒิการศึกษาตั้งแต่ปริญญาตรีขึ้นไป
            (๔) มีความรู้ ความเชี่ยวชาญ และประสบการณ์ในด้านที่เกี่ยวข้องหรือเป็นประโยชน์ต่อการ 
                คุ้มครองข้อมูลส่วนบุคคล
            (๕) ไม่เป็นบุคคลล้มละลายหรือเคยเป็นบุคคลล้มละลายทุจริต 
            (๖) ไม่เป็นคนไร้ความสามารถหรือคนเสมือนไร้ความสามารถ
            (๗) ไม่เคยต้องคําพิพากษาถึงที่สุดให้จําคุกไม่ว่าจะได้รับโทษจําคุกจริงหรือไม่ เว้นแต่เป็นโทษ         สําหรับความผิดที่ได้กระทําโดยประมาทหรือความผิดลหุโทษ
            (๘) ไม่เคยถูกไล่ออก ปลดออก หรือให้ออกจากราชการ หน่วยงานของรัฐ หรือรัฐวิสาหกิจ หรือจากหน่วยงานของเอกชน
            เพราะทุจริตต่อหน้าที่หรือประพฤติชั่วอย่างร้ายแรง
            (๔) ไม่เคยถูกถอดถอนออกจากตําแหน่งตามกฎหมาย
            (๑๐) ไม่เป็นผู้ดํารงตําแหน่งทางการเมือง สมาชิกสภาท้องถิ่น หรือผู้บริหารท้องถิ่นกรรมการ หรือผู้ดํารงตําแหน่งซึ่งรับผิดชอบการบริหารพรรคการเมือง ที่ปรึกษาพรรคการเมือง หรือเจ้าหน้าที่ พรรคการเมือง    
            
    ข้อ ๕ ประธานกรรมการผู้เชี่ยวชาญและกรรมการผู้เชี่ยวชาญมีวาระการดํารงตําแหน่ง คราวละสี่ปี 
        เมื่อครบกําหนดตามวาระในวรรคหนึ่ง
        หากยังมิได้มีการแต่งตั้งประธานกรรมการผู้เชี่ยวชาญ หรือกรรมการผู้เชี่ยวชาญขึ้นใหม่ ให้ประธานกรรมการผู้เชี่ยวชาญหรือกรรมการผู้เชี่ยวชาญซึ่งพ้นจาก ตําแหน่งตามวาระนั้นอยู่ในตําแหน่งเพื่อดําเนินงานต่อไปจนกว่าประธานกรรมการผู้เชี่ยวชาญและ กรรมการผู้เชี่ยวชาญซึ่งได้รับแต่งตั้งใหม่เข้ารับหน้าที่                
        
    ข้อ ๖ นอกจากการพ้นจากตําแหน่งตามวาระตามข้อ ๕ ประธานกรรมการผู้เชี่ยวชาญและ กรรมการผู้เชี่ยวชาญพ้นจากตําแหน่ง เมื่อ
            (๑) ตาย 
            (๒) ลาออก 
            (๓) ถูกจําคุกโดยคําพิพากษาถึงที่สุดให้จําคุก 
            (๔) ขาดคุณสมบัติหรือมีลักษณะต้องห้ามตามข้อ ๔
            (๕) คณะกรรมการคุ้มครองข้อมูลส่วนบุคคลให้ออก 
            เพราะบกพร่องต่อหน้าที่ มีความประพฤติ เสื่อมเสีย หรือหย่อนความสามารถ

            ในกรณีที่ประธานกรรมการผู้เชี่ยวชาญหรือกรรมการ ผู้เชี่ยวชาญพ้นจากตําแหน่งก่อนวาระ 
      และคณะกรรมการคุ้มครองข้อมูลส่วนบุคคล
      แต่งตั้งประธานกรรมการผู้เชี่ยวชาญหรือ กรรมการ ผู้เชี่ยวชาญแทนตําแหน่งที่ว่างนั้น ให้ผู้ที่ได้รับแต่งตั้งแทนตําแหน่งที่ว่างนั้นดํารงตําแหน่งได้เท่ากับ วาระที่เหลือของประธานกรรมการผู้เชี่ยวชาญหรือกรรมการผู้เชี่ยวชาญซึ่งตนแทน
      ในกรณีที่ประธานกรรมการผู้เชี่ยวชาญหรือกรรมการผู้เชี่ยวชาญ พ้นจากตําแหน่งก่อนวาระ ให้คณะกรรมการผู้เชี่ยวชาญประกอบด้วยกรรมการผู้เชี่ยวชาญทั้งหมด
      เท่าที่มีอยู่จน กว่าจะมีการแต่งตั้ง ประธานกรรมการผู้เชี่ยวชาญหรือกรรมการผู้เชี่ยวชาญตามวรรคสอง
      และในกรณีที่ประธานกรรมการ ผู้เชี่ยวชาญพ้นจากตําแหน่งก่อนวาระ ให้กรรมการผู้เชี่ยวชาญที่เหลือเลือกกรรมการผู้เชี่ยวชาญคนหนึ่ง
      ทําหน้าที่ประธานกรรมการผู้เชี่ยวชาญเป็นการชั่วคราว

    ข้อ ๗ การประชุมคณะกรรมการผู้เชี่ยวชาญ ต้องมีกรรมการผู้เชี่ยวชาญมาประชุมไม่น้อยกว่ากึ่งหนึ่ง
          ของจํานวนกรรมการผู้เชี่ยวชาญที่มีอยู่ จึงจะเป็นองค์ประชุม 
          ให้ประธานกรรมการผู้เชี่ยวชาญเป็นประธานในที่ประชุม
          ในกรณีที่ประธานกรรมการผู้เชี่ยวชาญ ไม่มาประชุมหรือไม่อาจปฏิบัติหน้าที่ได้ 
          ให้กรรมการผู้เชี่ยวชาญซึ่งมาประชุมเลือกกรรมการผู้เชี่ยวชาญ
          คนหนึ่งเป็นประธานในที่ประชุม การวินิจฉัยชี้ขาดของที่ประชุมให้ถือเสียงข้างมาก  
          กรรมการผู้เชี่ยวชาญคนหนึ่งให้มีเสียงหนึ่ง ในการลงคะแนน ถ้าคะแนนเสียงเท่ากัน  ให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด  การประชุมของคณะกรรมการผู้เชี่ยวชาญอาจกระทําผ่านสื่ออิเล็กทรอนิกส์ก็ได้

    ข้อ ๘ กรรมการผู้เชี่ยวชาญที่มีส่วนได้เสียในเรื่องที่ที่ประชุมพิจารณา ให้แจ้งการมีส่วนได้เสียของตนให้คณะกรรมการผู้เชี่ยวชาญ
          ทราบล่วงหน้าก่อนการประชุม  และห้ามมิให้ผู้นั้นเข้าร่วมประชุม พิจารณาในเรื่องดังกล่าว

    ข้อ ๙ ให้เลขาธิการคณะกรรมการคุ้มครองข้อมูลส่วนบุคคลแต่งตั้งพนักงานของสํานักงานคณะกรรมการคุ้มครองข้อมูลส่วนบุคคล
          เป็นเลขานุการของคณะกรรมการผู้เชียวชาญแต่ละคณะ และอาจแต่งตั้งผู้ช่วยเลขานุการได้ไม่เกินสองคน

    ข้อ ๑๐ ในกรณีที่มีการประชุมร่วมกันของคณะกรรมการผู้เชี่ยวชาญมากกว่าหนึ่งคณะให้ประธานกรรมการผู้เชี่ยวชาญ
           ซึ่งมีอาวุโสที่สุดเป็นประธานในที่ประชุม และต้องมีกรรมการผู้เชี่ยวชาญ มาประชุมไม่น้อยกว่าหกคน โดยต้องเป็นกรรมการผู้เชี่ยวชาญจากทุกคณะที่ได้เชิญประชุม จึงจะเป็น องค์ประชุม

    ข้อ ๑๑ คณะกรรมการผู้เชี่ยวชาญอาจมอบหมายพนักงานเจ้าหน้าที่ปฏิบัติการอย่างใดอย่างหนึ่ง 
           ตามที่คณะกรรมการผู้เชี่ยวชาญมอบหมายได้

    ข้อ ๑๒ ในการดําเนินการของคณะกรรมการผู้เชี่ยวชาญ นอกจากที่กําหนดไว้ในประกาศนี้ 
             ให้นํากฎหมายว่าด้วยวิธีปฏิบัติราชการทางปกครองมาใช้บังคับโดยอนุโลม

    ข้อ ๑๓ ให้ประธานกรรมการคุ้มครองข้อมูลส่วนบุคคลเป็นผู้รักษาการตามประกาศนี้


            ประกาศ ณ วันที่ ๒๙ มิถุนายน พ.ศ. ๒๕๒๕

        เธียรชัย ณ นคร ประธานกรรมการคุ้มครองข้อมูลส่วนบุคคล