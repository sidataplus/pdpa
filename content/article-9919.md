---
title: คณะกรรมการคุ้มครองข้อมูลส่วนบุคคล
aliases: ['คณะกรรมการคุ้มครองข้อมูลส่วนบุคคล']
---

&emsp;คณะกรรมการคุ้มครองข้อมูลส่วนบุคคล (Personal Data Protection Committee)
หมายถึง
คณะกรรมการคุ้มครองข้อมูลส่วนบุคคลที่ได้รับการสรรหาและแต่งตั้งตามที่กำหนดในพระราชบัญญัติคุ้มครองข้อมูลส่วนบุคคล พ.ศ. ๒๕๖๒ 
ประกอบไปด้วย

ประธานกรรมการ 1 คน รองประธานกรรมการ 1 คน กรรมการโดยตำแหน่ง 5 คน
และกรรมการผู้ทรงคุณวุฒิ 9 คน รวมทั้งหมด 16 คน (PDPA, [[มาตรา ๘]])
คณะกรรมการคุ้มครองข้อมูลส่วนบุคคล มีหน้าที่และอำนาจในการ
1. จัดทำแผนแม่บทการดำเนินงานด้านการส่งเสริม
และการคุ้มครองข้อมูลส่วนบุคคลที่สอดคล้องกับนโยบาย ยุทธศาสตร์ชาติ
และแผนระดับชาติที่เกี่ยวข้อง
2. ส่งเสริมและสนับสนุนหน่วยงานของรัฐและเอกชน
ในการดำเนินงานตามแผนแม่บท และจัดให้มีการประเมินผล
3. กำหนดมาตรการและแนวทางการดำเนินการเกี่ยวกับการคุ้มครองข้อมูลส่วนบุ
คคล
4. ออกประกาศหรือระเบียบเพื่อให้การดำเนินการต่าง ๆ
เป็นไปตามพระราชบัญญัตินี้
5. กำหนดหลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศ
6. กำหนดข้อปฏิบัติสำหรับผู้ควบคุมข้อมูลส่วนบุคคลและผู้ประมวลผลข้อมูลส่วน บุคคล
7. เสนอแนะการตราหรือปรับปรุงกฎหมายที่บังคับใช้เกี่ยวกบการคุ้มครองข้อมูลส่วนบุคคลต่อคณะรัฐมนตรี
8. เสนอแนะทบทวนความเหมาะสมของพระราชบัญญัตินี้อย่างน้อยทุกรอบ 5 ปี
9. ให้คำแนะนำและคำปรึกษาเกี่ยวกับการดำเนินการเพื่อให้ความคุ้มครองข้อมูลส่วนบุคคลของหน่วยงานภาครัฐและเอกชน
10. ตีความและวินิจฉัยชี้ขาดเมื่อเกิดปัญหาที่เกิดขึ้นจากการใช้พระราชบัญญัตินี้
11. ส่งเสริมและสนับสนุนให้ประชาชนเกิดทักษะ ความรู้ และความเข้าใจเกี่ยวกับการคุ้มครองข้อมูลส่วนบุคคล
12. ส่งเสริมและสนับสนุนการวิจัย เพื่อพัฒนาเทคโนโลยีที่เกี่ยวข้องกับการคุ้มครองข้อมูลส่วนบุคคล
13. ปฏิบัติการอื่นตามพระราชบัญญัตินี้หรือที่กฎหมายอื่นกำหนดให้เป็นหน้าที่และ อำนาจของคณะกรรมการฯ
*พระราชบัญญัติคุ้มครองข้อมูลส่วนบุคคล พ.ศ. 2562 กำหนดให้คำว่า
&quot;คณะกรรมการ&quot;&quot; หมายถึง คณะกรรมการคุ้มครองข้อมูลส่วนบุคคล